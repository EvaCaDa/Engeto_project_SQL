# Engeto_project_SQL
First Engeto project

## Primární tabulka - t_eva_cajzlova_project_SQL_primary_final

Primární tabulka obsahuje data průměrných hrubých mezd a průměrných cen potravin v České republice za období 2006-2018.
Vzhledem k tomu, že hlavním cílem výzkumu je analýza dostupnosti základních potravin široké veřejnosti, průměrné hrubé mzdy odpovídají fyzickému platu zaměstnanců (nejsou přepočítány na plné úvazky). Je tak lépe vidět, co si lidé skutečně mohli dovolit v daných letech koupit.

## Otázka 1: Rostou v průběhu let mzdy ve všech odvětvích, nebo v některých klesají?

Na základě dostupných dat lze říci, že mezi lety 2006-2018 měly průměrné mzdy tendenci spíše růst než klesat. Průměrný meziroční nárůst mezd ve všech analyzovaných oblastech byl 970 Kč.
Největší meziroční nárůst průměrných mezd nastal v oblasti "Výroba a rozvod elektřiny, plynu, tepla a klimatiz. vzduchu", kde si zaměstnanci v roce 2008 oproti předchozímu roku polepšili o 4090 Kč.
Navzdory patrné rostoucí tendenci se většina oblastí (14 z 19) setkala s alespoň jedním meziročním poklesem průměrných mezd. Pokles se vyhnul oblastem "Zpracovatelský průmysl", "Doprava a skladování", "Administrativní a podpůrné činnosti", "Zdravotní a sociální péče" a "Ostatní činnosti".
Nejčastěji klesaly průměrné mzdy v oblasti "Těžba a dobývání", a to mezi lety 2008-2009, 2012-2014 a 2015-2016.
Největší meziroční pokles mezd nastal v oblasti "Peněžnictví a pojišťovnictví", kde si zaměstnanci v roce 2013 meziročně pohoršili o 4530 Kč.

## Otázka 2: Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?

V roce 2006 bylo možné si za průměrnou mzdu v rámci všech odvětví koupit 1408 l mléka nebo 1258 kg chleba. O dvanáct let později bylo možné za průměrnou mzdu získat 1613 l mléka a 1319 kg chleba.

## Otázka 3: Která kategorie potravin zdražuje nejpomaleji (je u ní nejnižší percentuální meziroční nárůst)?

Mezi lety 2006-2018 (pro kategorii "Jakostní víno bílé" jsou dostupná data pro rozmezí let 2015-2018) nejpomaleji zdražoval "Cukr krystalový" - průměrná cena za 1 kg tohoto zboží klesla o 23 %.
Vedle cukru měla klesavou tendenci také cena "Rajských jablek červených kulatých", v rámci měřených let jejich cena poklesla téměř o 9 %.
U ostatních měřených kategorií došlo k nárůstu jejich cen. Nejvíce podražily "Papriky", a to o 87 %. Takto dramatický nárůst byl způsoben především skokovým zdražením paprik mezi lety 2006 a 2007 (zdražení téměř o 95 %).
